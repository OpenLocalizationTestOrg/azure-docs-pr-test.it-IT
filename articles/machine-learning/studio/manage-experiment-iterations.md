---
title: Gestire iterazioni dell'esperimento in Machine Learning Studio | Documentazione Microsoft
description: Come gestire iterazioni dell'esperimento in Azure Machine Learning Studio
services: machine-learning
documentationcenter: 
author: garyericson
manager: jhubbard
editor: cgronlun
ms.assetid: 6a53530f-20d5-40ae-9b49-7b499ccb44b7
ms.service: machine-learning
ms.workload: data-services
ms.tgt_pltfrm: na
ms.devlang: na
ms.topic: article
ms.date: 03/20/2017
ms.author: garye
ms.openlocfilehash: 062620f2174ecc93c1deb816069e32152dbef636
ms.sourcegitcommit: 6699c77dcbd5f8a1a2f21fba3d0a0005ac9ed6b7
ms.translationtype: HT
ms.contentlocale: it-IT
ms.lasthandoff: 10/11/2017
---
# <a name="manage-experiment-iterations-in-azure-machine-learning-studio"></a>Gestire iterazioni dell'esperimento in Azure Machine Learning Studio
Lo sviluppo di un modello di analisi predittive è un processo iterativo: man mano che si modificano le varie funzioni e i parametri dell'esperimento, i risultati convergono fino a quando l'utente non è soddisfatto del modello sottoposto a training. Per questo processo è fondamentale tenere traccia delle varie iterazioni dei parametri e delle configurazioni dell'esperimento.

[!INCLUDE [machine-learning-free-trial](../../../includes/machine-learning-free-trial.md)]

È possibile esaminare le esecuzioni precedenti dei propri esperimenti in qualsiasi momento per verificare, rivedere e infine confermare o ridefinire i presupposti precedenti. Quando si esegue un esperimento, Machine Learning Studio mantiene una cronologia dell'esecuzione, che include il set di dati, il modulo e le connessioni e i parametri di porta. Questa cronologia acquisisce anche i risultati, le informazioni di runtime come l'ora di inizio e di fine, i messaggi di log e lo stato dell'esecuzione. È possibile riesaminare tali esecuzioni in qualsiasi momento per rivedere la cronologia dell'esperimento e i risultati intermedi. È anche possibile usare un'esecuzione precedente dell'esperimento per avviare una nuova fase di richiesta e individuazione di informazioni nel percorso desiderato per la creazione di soluzioni di modellazione semplici, complesse o di insieme.

> [!NOTE]
> Quando si visualizza un'esecuzione precedente di un esperimento, tale versione dell'esperimento è bloccata e non può essere modificata. È tuttavia possibile salvarne una copia facendo clic su **SAVE AS** e specificando un nuovo nome per la copia. La nuova copia verrà visualizzata in Machine Learning Studio e sarà quindi possibile modificarla ed eseguirla. Questa copia dell'esperimento è disponibile nell'elenco **EXPERIMENTS** insieme a tutti gli altri esperimenti.
> 
> 

## <a name="viewing-the-prior-run"></a>Visualizzazione dell'esecuzione precedente
Dopo aver aperto un esperimento che è stato eseguito almeno una volta, è possibile visualizzarne l'esecuzione precedente facendo clic su **Prior Run** nel riquadro delle proprietà.

Si supponga ad esempio di creare un esperimento e di eseguirne tre versioni, alle 11:23, alle 11:42 e alle 11:55. Se si apre l'ultima esecuzione dell'esperimento (11:55) e si fa clic su **Prior Run**, verrà aperta la versione eseguita alle 11:42.

## <a name="viewing-the-run-history"></a>Visualizzazione della cronologia delle esecuzioni
È possibile visualizzare tutte le esecuzioni precedenti di un esperimento facendo clic su **View Run History** in un esperimento aperto.

Si supponga ad esempio di creare un esperimento con il modulo [Linear Regression][linear-regression] (Regressione lineare) e di voler osservare l'effetto della modifica del valore di **Learning rate** (Velocità di apprendimento) sui risultati dell'esperimento. Eseguire l'esperimento più volte con valori diversi per questo parametro, come indicato di seguito:

| Valore di Learning rate | Ora di inizio dell'esecuzione |
| --- | --- |
| 0,1 |11/9/2014 16:18:58 |
| 0,2 |11/9/2014 16:24:33 |
| 0,4 |11/9/2014 16:28:36 |
| 0,5 |11/9/2014 16:33:31 |

Se si fa clic su **VIEW RUN HISTORY**, verrà visualizzato un elenco di tutte le esecuzioni:

![Esempio di cronologia delle esecuzioni][runhistory]

Fare clic su una di queste esecuzioni per visualizzare uno snapshot dell'esperimento al momento dell'esecuzione. La configurazione, i valori dei parametri, i commenti e i risultati vengono conservati per fornire un record completo dell'esecuzione dell'esperimento.

> [!TIP]
> Per documentarne le iterazioni dell'esperimento, è possibile modificarne il titolo ogni volta che viene eseguito, aggiornare il **Summary** nel riquadro delle proprietà e aggiungere o aggiornare i commenti relativi ai singoli moduli per registrare le modifiche. Il titolo, il riepilogo e i commenti relativi al modulo vengono salvati a ogni esecuzione dell'esperimento.
> 
> 

Nell'elenco degli esperimenti nella scheda **EXPERIMENTS** in Machine Learning Studio viene visualizzata sempre la versione più recente di un esperimento. Se si apre un'esecuzione precedente dell'esperimento (usando **Prior Run** (Esecuzione precedente) o **VIEW RUN HISTORY** (VISUALIZZA CRONOLOGIA DI ESECUZIONE)), è possibile tornare alla versione bozza facendo clic su **VIEW RUN HISTORY** (VISUALIZZA CRONOLOGIA DI ESECUZIONE) e selezionando l'iterazione il cui **STATE** (STATO) è **Editable** (Modificabile).

## <a name="iterating-on-a-previous-run"></a>Iterazione dell'esecuzione precedente 
Se si fa clic su **Prior Run** (Esecuzione precedente) o **VIEW RUN HISTORY** (VISUALIZZA CRONOLOGIA DI ESECUZIONE) e si apre un'esecuzione precedente, è possibile visualizzare un esperimento completato in modalità di sola lettura.

Se si desidera avviare un'iterazione dell'esperimento nella modalità usata per configurare un'esecuzione precedente, è possibile aprire l'esecuzione e fare clic su **SAVE AS**. In questo modo verrà creato un nuovo esperimento con un nuovo titolo, una cronologia delle esecuzioni vuota e tutti i componenti e i valori dei parametri dell'esecuzione precedente. Questo nuovo esperimento è elencato nella scheda **EXPERIMENTS** nella home page di Machine Learning Studio ed è possibile modificarlo ed eseguirlo avviando una nuova cronologia delle esecuzioni per questa iterazione dell'esperimento. 

Si supponga ad esempio di disporre della cronologia delle esecuzioni dell'esperimento illustrata nella sezione precedente e di voler osservare cosa accade quando si imposta il parametro **Learning rate** (Velocità di apprendimento) su 0,4 e si provano valori diversi per il parametro **Number of training epochs** (Numero di periodo di training).

1. Fare clic su **VIEW RUN HISTORY** e aprire l'iterazione dell'esperimento eseguita alle 16:28:36 in cui il valore del parametro è stato impostato su 0,4.
2. Fare clic su **SAVE AS**.
3. Digitare un nuovo titolo e fare clic sul segno di spunta **OK** . Verrà creata una nuova copia dell'esperimento.
4. Modificare il parametro **Number of training epochs** .
5. Fare clic su **RUN**.

È ora possibile continuare a modificare ed eseguire questa versione dell'esperimento, creando una nuova cronologia delle esecuzioni per registrare il proprio lavoro.

<!-- Images -->
[runhistory]:./media/manage-experiment-iterations/viewrunhistory.jpg


<!-- Module References -->
[linear-regression]: https://msdn.microsoft.com/library/azure/31960a6f-789b-4cf7-88d6-2e1152c0bd1a/
