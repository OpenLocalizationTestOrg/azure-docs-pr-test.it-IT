---
title: Procedure consigliate per il servizio app di Azure
description: Informazioni sulle procedure consigliate e la risoluzione dei problemi per il servizio app di Azure.
services: app-service
documentationcenter: 
author: dariagrigoriu
manager: erikre
editor: mollybos
ms.assetid: f3359464-fa44-4f4a-9ea6-7821060e8d0d
ms.service: app-service
ms.workload: na
ms.tgt_pltfrm: na
ms.devlang: na
ms.topic: article
ms.date: 06/30/2016
ms.author: dariagrigoriu
ms.openlocfilehash: a65b50a90a67b718f2a0cdd8657194d9740b3bd4
ms.sourcegitcommit: 6699c77dcbd5f8a1a2f21fba3d0a0005ac9ed6b7
ms.translationtype: HT
ms.contentlocale: it-IT
ms.lasthandoff: 10/11/2017
---
# <a name="best-practices-for-azure-app-service"></a>Procedure consigliate per il servizio app di Azure
Questo articolo riepiloga le procedure consigliate per l'uso del [servizio app di Azure](http://go.microsoft.com/fwlink/?LinkId=529714). 

## <a name="colocation"></a>Condivisione dell'area
Quando le risorse di Azure che costituiscono una soluzione, ad esempio un'app Web e un database, si trovano in aree diverse, gli effetti possono includere quanto segue:

* Aumento della latenza nella comunicazione tra le risorse
* Addebiti per il trasferimento dei dati in uscita tra aree come indicato nella [pagina dei prezzi di Azure](https://azure.microsoft.com/pricing/details/data-transfers).

La condivisione dell'area è ideale per le risorse di Azure che compongono una soluzione per la memorizzazione di dati o contenuti, come un'app Web e un database o un account di archiviazione. Quando si creano risorse, verificare che queste si trovino nella stessa area di Azure, a meno che non esistano motivi aziendali o di design specifici che lo impediscono. È possibile trasferire un'app del servizio app nella stessa area del database con la [funzionalità di clonazione del servizio app](app-service-web-app-cloning.md) attualmente disponibile nel piano di servizio app Premium.   

## <a name="memoryresources"></a>Quando le app usano più memoria del previsto
Se si nota che un'app usa più memoria del previsto, in base a quanto riportato nelle funzioni di monitoraggio o nelle indicazioni per il servizio, prendere in considerazione l'uso della [funzionalità di correzione automatica del servizio app](https://azure.microsoft.com/blog/auto-healing-windows-azure-web-sites). Una delle opzioni della funzionalità di correzione automatica consente di eseguire azioni personalizzate in base a una soglia di memoria. Le azioni includono notifiche tramite posta elettronica, analisi con dump di memoria e attenuazione locale tramite riciclo del processo di lavoro. La correzione automatica può essere configurata usando web.config e un'interfaccia utente semplice, come descritto in questo post di blog per l' [estensione del sito di supporto del servizio app](https://azure.microsoft.com/blog/additional-updates-to-support-site-extension-for-azure-app-service-web-apps).   

## <a name="CPUresources"></a>Quando le app usano più CPU del previsto
Quando si nota che un'app usa più CPU del previsto o presenta ripetuti picchi di utilizzo della CPU, in base a quanto riportato nelle funzioni di monitoraggio o nelle indicazioni per il servizio, può essere opportuno aumentare le prestazioni o il numero di istanze del piano di servizio app. Se si tratta di un'applicazione con stato, l'aumento delle prestazioni è l'unica opzione disponibile, mentre se l'applicazione è senza stato, l'aumento del numero di istanze offre maggiore flessibilità e un potenziale di scalabilità più elevato. 

Per altre informazioni sulle differenze tra le applicazioni "con stato" e quelle "senza stato", guardare il video relativo alla [pianificazione di un'applicazione multilivello end-to-end scalabile nel servizio app Web di Microsoft Azure](https://channel9.msdn.com/Events/TechEd/NorthAmerica/2014/DEV-B414#fbid=?hashlink=fbid). Per altre informazioni sulla scalabilità del servizio app e sulle opzioni di scalabilità automatica, vedere [Scalare un'app Web nel servizio app di Azure](web-sites-scale.md).  

## <a name="socketresources"></a>Quando si esauriscono le risorse socket
Una causa comune dell'esaurimento delle connessioni TCP in uscita è l'impiego di librerie client non implementate per il riutilizzo delle connessioni TCP o il mancato uso di un protocollo di livello superiore, ad esempio keep-alive HTTP. Vedere la documentazione di ogni libreria cui fanno riferimento le app nel piano di servizio app per verificare che le librerie siano configurate o accessibili nel proprio codice per un efficiente riutilizzo delle connessioni in uscita. Seguire anche le indicazioni della documentazione delle librerie per le corrette operazioni di creazione, rilascio o pulizia per evitare la perdita di connessioni. Mentre sono in corso le analisi delle librerie client è possibile attenuare l'impatto sulle prestazioni aumentando il numero di istanze.  

## <a name="appbackup"></a>Quando il backup dell'applicazione non viene più eseguito
Le due cause più comuni della mancata esecuzione del backup delle app sono: impostazioni di archiviazione non valide e configurazione del database non valida. In genere questi errori si verificano in caso di modifiche alle risorse di archiviazione o alle risorse di database o di modifiche nella modalità di accesso a tali risorse (ad esempio, l'aggiornamento delle credenziali per il database selezionato nelle impostazioni di backup). I backup in genere sono eseguiti in base a una pianificazione e richiedono l'accesso alla risorsa di archiviazione (per l'output dei file di cui è stato eseguito il backup) e ai database (per copiare e leggere il contenuto da includere nel backup). Il risultato dell'incapacità di accedere a queste risorse è una mancata riuscita, costante, del backup. 

Quando si verifica la mancata esecuzione del backup, esaminare i risultati più recenti per capire quale tipo di errore si è verificato. In caso di errori di accesso alla risorsa di archiviazione, controllare e aggiornare le impostazioni di archiviazione usate nella configurazione del backup. In caso di errori di accesso al database, controllare e aggiornare le stringhe di connessione nelle impostazioni dell'applicazione; procedere quindi ad aggiornare la configurazione di backup al fine di includere in modo corretto i database necessari. Per altre informazioni sul backup delle app, vedere la documentazione relativa al [backup di un'app Web nel servizio App di Azure](web-sites-backup.md) .

## <a name="nodejs"></a>Quando vengono distribuite nuove app Node.js nel Servizio app di Azure
La configurazione predefinita del Servizio app di Azure per le app Node.js mira a soddisfare al meglio le esigenze delle app più comuni. Se la configurazione dell'app Node.js può trarre vantaggio dall'ottimizzazione personalizzata per migliorare le prestazioni oppure per ottimizzare l'uso per le risorse di rete, della memoria o della CPU, esaminare le procedure consigliate e i passaggi per la risoluzione dei problemi. Questo articolo della documentazione descrive le impostazioni di iisnode eventualmente necessarie per la configurazione dell'app Node.js, illustra i vari scenari o problemi possibili per l'app e indica la risoluzione di questi problemi: [le procedure consigliate e la Guida per la risoluzione dei problemi per le applicazioni Node.js nel Servizio app di Azure](app-service-web-nodejs-best-practices-and-troubleshoot-guide.md).   

