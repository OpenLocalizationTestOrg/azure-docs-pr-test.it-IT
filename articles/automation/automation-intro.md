---
title: Panoramica di Automazione di Azure | Microsoft Docs
description: Informazioni su come usare Automazione di Azure per automatizzare il ciclo di vita dell'infrastruttura e delle applicazioni.
services: automation
author: eamonoreilly
documentationcenter: 
keywords: automazione di azure, DSC, powershell, configurazione dello stato desiderato, gestione aggiornamenti, rilevamento modifiche, inventario, runbook, python, grafico
ms.assetid: 0cf1f3e8-dd30-4f33-b52a-e148e97802a9
ms.service: automation
ms.devlang: na
ms.topic: overview
ms.tgt_pltfrm: na
ms.workload: infrastructure-services
ms.date: 12/13/2017
ms.author: eamono
ms.custom: mvc
ms.openlocfilehash: 896bcd9630a6a7c942bd3f1a986832442a474cce
ms.sourcegitcommit: 9292e15fc80cc9df3e62731bafdcb0bb98c256e1
ms.translationtype: HT
ms.contentlocale: it-IT
ms.lasthandoff: 01/10/2018
---
# <a name="an-introduction-to-azure-automation"></a>Introduzione ad Automazione di Azure

Automazione di Azure offre un servizio di automazione e configurazione basato sul cloud che consente la gestione coerente di ambienti Azure e non Azure. Fornisce funzionalità di automazione dei processi, gestione degli aggiornamenti e configurazione. Automazione di Azure fornisce il controllo completo durante la distribuzione, l'attività e la rimozione delle autorizzazioni di carichi di lavoro e risorse.
Questo articolo fornisce una breve panoramica di Automazione di Azure e risposte ad alcune domande comuni. Per altre informazioni sulle diverse funzionalità, visitare i collegamenti indicati in questa panoramica.

## <a name="azure-automation-capabilities"></a>Funzionalità di Automazione di Azure

![Panoramica delle funzionalità di Automazione](media/automation-overview/automation-overview.png)

### <a name="process-automation"></a>Automazione dei processi

Automazione di Azure consente di automatizzare tutte le attività di gestione cloud frequenti, dispendiose in termini di tempo e soggette a errori. È così possibile concentrarsi sulle attività che apportano valore aggiunto. Grazie alla riduzione degli errori e all'incremento dell'efficienza, Automazione di Azure favorisce anche la riduzione dei costi operativi. È possibile integrare i servizi di Azure e altri sistemi pubblici richiesti nella distribuzione, configurazione e gestione di processi end-to-end. Il servizio consente di [creare runbook](automation-runbook-types.md) in forma grafica, in PowerShell o Python. Usando un ruolo di lavoro per runbook ibrido è possibile unificare la gestione con l'orchestrazione degli ambienti locali. I [webhook](automation-webhooks.md) consentono di soddisfare le richieste e assicurare la continuità del recapito e delle operazioni attivando l'automazione da ITSM, DevOps e sistemi di monitoraggio.

### <a name="configuration-management"></a>Gestione della configurazione

La [configurazione dello stato desiderato](automation-dsc-overview.md) di Automazione di Azure è una soluzione basata sul cloud per PowerShell DSC che fornisce i servizi necessari per gli ambienti aziendali. È possibile gestire le risorse DSC in Automazione di Azure e applicare le configurazioni alle macchine virtuali o fisiche da un server di Pull DSC nel cloud di Azure. Automazione di Azure fornisce report avanzati che informano di eventi importanti, ad esempio quando i nodi presentano deviazioni rispetto alla configurazione assegnata. È possibile monitorare e aggiornare automaticamente la configurazione tra computer fisici e macchine virtuali, Windows o Linux, nel cloud o in locale.

È possibile recuperare l'inventario delle risorse nel guest per ottenere la visibilità delle applicazioni installate e di altri elementi di configurazione. Sono disponibili funzionalità avanzate di ricerca e creazione report per trovare rapidamente informazioni dettagliate che consentono di comprendere quali elementi sono configurati nel sistema operativo. È possibile rilevare le modifiche in servizi, daemon, software, Registro di sistema e file per identificare rapidamente la causa di eventuali problemi. DSC consente di eseguire attività di diagnostica e generare avvisi se vengono apportate modifiche indesiderate nell'ambiente.

### <a name="update-management"></a>Gestione degli aggiornamenti

Aggiornare i sistemi Windows e Linux in ambienti ibridi con Automazione di Azure. È possibile ottenere la visibilità della conformità degli aggiornamenti in Azure, nell'ambiente locale e in altri ambienti cloud. È possibile creare distribuzioni pianificate per orchestrare l'installazione degli aggiornamenti all'interno di una finestra di manutenzione definita. Se un aggiornamento non deve essere installato in un computer, è possibile escluderlo da una distribuzione.

### <a name="shared-capabilities"></a>Funzionalità condivise

Automazione di Azure è costituito da un set di risorse condivise che semplificano l'automazione e la configurazione degli ambienti su larga scala.

* **[Controllo degli accessi in base al ruolo](automation-role-based-access-control.md)**: è possibile controllare l'accesso all'account con un ruolo Automation operator che consente l'esecuzione delle attività senza fornire capacità di creazione.
* **[Variabili](automation-variables.md)**: consentono di inserire contenuti che possono essere usati nei runbook e nelle configurazioni. È possibile modificare i valori senza dover modificare i runbook e le configurazioni che vi fanno riferimento.
* **[Credenziali](automation-credentials.md)**: consentono di proteggere le informazioni riservate che possono essere usate da runbook e configurazioni in fase di esecuzione.
* **[Certificati](automation-certificates.md)**: archiviare e rendere disponibili i certificati in fase di esecuzione perché possano essere usati per l'autenticazione e la protezione delle risorse distribuite.
* **[Connessioni](automation-connections.md)**: archiviare coppie di nomi/valori contenenti informazioni comuni per la connessione ai sistemi nelle risorse di connessione. Le connessioni vengono definite dall'autore del modulo per essere usate in fase di esecuzione nei runbook e nelle configurazioni.
* **[Pianificazioni](automation-schedules.md)**: usate nel servizio per attivare l'automazione in momenti prestabiliti.
* **[Integrazione con il controllo del codice sorgente](automation-source-control-integration.md)**: promuove la configurazione come codice in cui è possibile archiviare runbook o configurazioni in un sistema di controllo del codice sorgente.
* **[Moduli di PowerShell](automation-integration-modules.md)**: i moduli vengono usati per gestire Azure e altri sistemi. Importare i moduli nell'account di Automazione per cmdlet e risorse DSC Microsoft, di terze parti, della community o personalizzati.

### <a name="windows-and-linux"></a>Windows e Linux

Automazione di Azure è progettato per funzionare nell'ambiente cloud ibrido e anche in Windows e Linux. Offre un modo coerente per automatizzare e configurare i carichi di lavoro distribuiti e il sistema operativo sul quale vengono eseguiti.

### <a name="community-gallery"></a>Raccolta della community

Cercare runbook e moduli nella [raccolta di Automazione](automation-runbook-gallery.md) per avviare rapidamente l'integrazione e la creazione dei processi da PowerShell Gallery e Microsoft Script Center.

## <a name="common-scenarios-for-automation"></a>Scenari di Automazione comuni

Automazione di Azure gestisce il ciclo di vita dell'infrastruttura e delle applicazioni. È possibile trasferire nel sistema informazioni sul modo in cui l'organizzazione distribuisce e gestisce i carichi di lavoro. Eseguire attività di creazione in linguaggi comuni come PowerShell, configurazione dello stato desiderato, Python e runbook grafici. Ottenere un inventario completo delle risorse distribuite per targeting, creazione di report e conformità. Identificare le modifiche che possono causare errori di configurazione e migliorare la conformità operativa.

* **Compilare/distribuire risorse**: distribuire VM in un ambiente ibrido usando i runbook e i modelli di Azure Resource Manager. Eseguire l'integrazione in strumenti di sviluppo come Jenkins e Visual Studio Team Services.
* **Configurare le macchine virtuali**: valutare e configurare macchine Windows e Linux con la configurazione desiderata per l'infrastruttura e l'applicazione.
* **Monitorare**: identificare le modifiche che causano problemi e correggere o inoltrare il problema ai sistemi di gestione.
* **Proteggere**: mettere la VM in quarantena se viene generato un avviso di sicurezza. Definire i requisiti nel guest.
* **Controllare**: definire il controllo degli accessi in base al ruolo per i team. Recuperare le risorse inutilizzate.

## <a name="pricing-for-automation"></a>Prezzo di Automazione

Il prezzo di Automazione di Azure è disponibile nella pagina dei [prezzi](https://azure.microsoft.com/pricing/details/automation/).

## <a name="next-steps"></a>Passaggi successivi

> [!div class="nextstepaction"]
> [Creare un account di Automazione](automation-quickstart-create-account.md)
