---
title: Creare un servizio Reliable Services di Azure Service Fabric con C#
description: Creare e distribuire un'applicazione Reliable Services basata su Azure Service Fabric ed eseguirne il debug con Visual Studio.
services: service-fabric
documentationcenter: .net
author: rwike77
manager: timlt
editor: vturecek
ms.assetid: c3655b7b-de78-4eac-99eb-012f8e042109
ms.service: service-fabric
ms.devlang: dotNet
ms.topic: hero-article
ms.tgt_pltfrm: NA
ms.workload: NA
ms.date: 10/04/2017
ms.author: ryanwi
ms.openlocfilehash: a4bada3c099e348e2aa188fe08a67ef170ad50ed
ms.sourcegitcommit: 6699c77dcbd5f8a1a2f21fba3d0a0005ac9ed6b7
ms.translationtype: HT
ms.contentlocale: it-IT
ms.lasthandoff: 10/11/2017
---
# <a name="create-your-first-c-service-fabric-stateful-reliable-services-application"></a>Creare la prima applicazione Reliable Services con stato C# di Service Fabric

Questo articolo illustra come distribuire la prima applicazione di Service Fabric per .NET in Windows in pochi minuti. Al termine, si avrà un cluster locale in esecuzione con un'applicazione Reliable Services.

## <a name="prerequisites"></a>Prerequisiti

Prima di iniziare, assicurarsi di avere [configurato l'ambiente di sviluppo](service-fabric-get-started.md). Ciò include l'installazione di Service Fabric SDK e Visual Studio 2017 o 2015.

## <a name="create-the-application"></a>Creazione dell'applicazione

Avviare Visual Studio come **amministratore**.

Creare un progetto con `CTRL`+`SHIFT`+`N`.

Nella finestra di dialogo **Nuovo progetto** scegliere **Cloud > Applicazione di Service Fabric**.

Assegnare all'applicazione il nome **MyApplication** e fare clic su **OK**.

   
![Finestra di dialogo Nuovo progetto in Visual Studio][1]

Nella finestra di dialogo successiva è possibile creare qualsiasi tipo di applicazione di Service Fabric. Per questa guida introduttiva scegliere **Servizio con stato**.

Assegnare al servizio il nome **MyStatefulService** e fare clic su **OK**.

![Finestra di dialogo Nuovo servizio in Visual Studio][2]


Visual studio crea il progetto di applicazione e il progetto di servizio con stato e li visualizza in Esplora soluzioni.

![Esplora soluzioni dopo la creazione dell'applicazione con servizio con stato][3]

Il progetto di applicazione (**MyApplication**) non contiene direttamente codice, ma fa riferimento a un set di progetti di servizio. Include inoltre altri tre tipi di contenuto:

* **Profili di pubblicazione**  
Profili per la distribuzione in diversi ambienti.

* **Script**  
Script di PowerShell per distribuire o aggiornare l'applicazione.

* **Definizione di applicazione**  
Include il file ApplicationManifest.xml in *ApplicationPackageRoot*, che descrive la composizione dell'applicazione. I file di parametri dell'applicazione associati sono disponibili in *ApplicationParameters* e possono essere usati per fornire parametri specifici dell'ambiente. Visual Studio seleziona un file di parametri dell'applicazione specificato nel profilo di pubblicazione associato durante la distribuzione in un ambiente specifico.
    
Per una panoramica del contenuto del progetto di servizio, vedere la [Guida introduttiva a Reliable Services](service-fabric-reliable-services-quick-start.md).

## <a name="deploy-and-debug-the-application"></a>Distribuire ed eseguire il debug dell'applicazione

A questo punto, eseguire l'applicazione creata.

In Visual Studio premere `F5` per distribuire l'applicazione per il debug.

>[!NOTE]
>La prima volta che si esegue e si distribuisce l'applicazione in locale, Visual Studio crea un cluster locale per il debug. Questa operazione potrebbe richiedere tempo. Lo stato della creazione del cluster verrà visualizzato nella finestra di output di Visual Studio.

Quando il cluster è pronto, si riceverà una notifica dall'applicazione di gestione della barra delle applicazioni inclusa nell'SDK.
   
![Notifica della barra delle applicazioni per il cluster locale][4]

All'avvio dell'applicazione, Visual Studio apre automaticamente il **visualizzatore eventi di diagnostica**, in cui viene visualizzato l'output di traccia dei servizi.
   
![Visualizzatore eventi di diagnostica][5]

Il modello di servizio con stato usato mostra semplicemente l'incremento del valore del contatore nel metodo `RunAsync` di **MyStatefulService.cs**.

Espandere uno degli eventi per visualizzare altri dettagli, incluso il nodo in cui viene eseguito il codice. In questo caso è \_Node\_2, anche se nel computer locale potrebbe essere diverso.
   
![Dettaglio del visualizzatore eventi di diagnostica][6]

Il cluster locale include cinque nodi ospitati in un singolo computer. In un ambiente di produzione, ogni nodo è ospitato in una macchina virtuale o un computer fisico distinto. Per simulare la perdita di un computer durante l'esecuzione del debugger di Visual Studio, portare offline uno dei nodi del cluster locale.

Nella finestra **Esplora soluzioni** aprire **MyStatefulService.cs**. 

Trovare il metodo `RunAsync` e impostare un punto di interruzione nella prima riga del metodo.

![Punto di interruzione nel metodo RunAsync del servizio con stato][7]

Avviare lo strumento **Service Fabric Explorer** facendo clic con il pulsante destro del mouse sull'applicazione dell'area di notifica **Local Cluster Manager** (Gestione cluster locale) e scegliendo **Manage Local Cluster** (Gestisci cluster locale).

![Avvio di Service Fabric Explorer da Local Cluster Manager][systray-launch-sfx]

[**Service Fabric Explorer**](service-fabric-visualizing-your-cluster.md) offre una rappresentazione visiva del cluster, che include il set di applicazioni distribuite al suo interno e il set di nodi fisici da cui è costituito.

Nel riquadro sinistro espandere **Cluster > Nodi** e individuare il nodo in cui è in esecuzione il codice.

Fare clic su **Azioni > Disattiva (riavvio)** per simulare il riavvio di una macchina virtuale.

![Arresto di un nodo in Service Fabric Explorer][sfx-stop-node]

Verrà visualizzato il raggiungimento del punto di interruzione in Visual Studio mentre viene effettuato il failover del calcolo eseguito su un nodo in un altro nodo.


Tornare quindi al visualizzatore eventi di diagnostica e osservare i messaggi. Il contatore ha continuato ad aumentare anche se gli eventi provengono in effetti da un nodo diverso.

![Visualizzatore eventi di diagnostica dopo il failover][diagnostic-events-viewer-detail-post-failover]

## <a name="cleaning-up-the-local-cluster-optional"></a>Pulizia del cluster locale (facoltativo)

Tenere presente che il cluster locale è reale. L'arresto del debugger rimuove l'istanza dell'applicazione e annulla la registrazione del tipo di applicazione. L'esecuzione del cluster, tuttavia, continua in background. Quando si è pronti per arrestare il cluster locale, è possibile procedere in due modi.

### <a name="keep-application-and-trace-data"></a>Mantenere i dati applicazione e di traccia

Arrestare il cluster facendo clic con il pulsante destro del mouse sull'applicazione dell'area di notifica **Local Cluster Manager** (Gestione cluster locale) e quindi scegliendo **Stop Local Cluster** (Arresta cluster locale).

### <a name="delete-the-cluster-and-all-data"></a>Eliminare il cluster e tutti i dati

Rimuovere il cluster facendo clic con il pulsante destro del mouse sull'applicazione dell'area di notifica **Local Cluster Manager** (Gestione cluster locale) e quindi scegliendo **Remove Local Cluster** (Rimuovi cluster locale). 

Se si sceglie questa opzione, Visual Studio ridistribuirà il cluster alla successiva esecuzione dell'applicazione. Scegliere questa opzione se non si prevede di usare il cluster locale per un certo periodo o se è necessario recuperare risorse.

## <a name="next-steps"></a>Passaggi successivi
Altre informazioni su [Reliable Services](service-fabric-reliable-services-introduction.md).
<!-- Image References -->

[1]: ./media/service-fabric-create-your-first-application-in-visual-studio/new-project-dialog.png
[2]: ./media/service-fabric-create-your-first-application-in-visual-studio/new-project-dialog-2.png
[3]: ./media/service-fabric-create-your-first-application-in-visual-studio/solution-explorer-stateful-service-template.png
[4]: ./media/service-fabric-create-your-first-application-in-visual-studio/local-cluster-manager-notification.png
[5]: ./media/service-fabric-create-your-first-application-in-visual-studio/diagnostic-events-viewer.png
[6]: ./media/service-fabric-create-your-first-application-in-visual-studio/diagnostic-events-viewer-detail.png
[7]: ./media/service-fabric-create-your-first-application-in-visual-studio/runasync-breakpoint.png
[sfx-stop-node]: ./media/service-fabric-create-your-first-application-in-visual-studio/sfe-deactivate-node.png
[systray-launch-sfx]: ./media/service-fabric-create-your-first-application-in-visual-studio/launch-sfx.png
[diagnostic-events-viewer-detail-post-failover]: ./media/service-fabric-create-your-first-application-in-visual-studio/diagnostic-events-viewer-detail-post-failover.png
[sfe-delete-application]: ./media/service-fabric-create-your-first-application-in-visual-studio/sfe-delete-application.png
[switch-cluster-mode]: ./media/service-fabric-create-your-first-application-in-visual-studio/switch-cluster-mode.png
[cluster-setup-success-1-node]: ./media/service-fabric-get-started-with-a-local-cluster/cluster-setup-success-1-node.png
